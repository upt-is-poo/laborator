# Încapsulare. Interfață (publică) și implementare (privată)

Principalul Beneficiu al POO este *nivel ridicat de integritate a datelor*, asigurat prin restricționarea accesului la toate atributele (ascunderea datele) si anumite metode.

Controlul accesului se realizează prin modificatorii de acces. Principalii modificatorii de acces:
- **Public** – metoda/atributul poate fi acesat(ă) de către alte obiecte
- **Private** – metoda/atributul poate fi acesat(ă) doar obiectul care o/îl conține

Alți modificatori de acces în C#: **internal**, **protected**

**Încapsularea**: combinarea atributelor si metodelor într-o singură entitate și controlul accesului (data hiding).

Pentru o proiectarea corectă a claselor este necesară restricționarea accesului la toate atributele și anumite metode. 

Interacțiunea obiectelor se realizează prin intermediul metodelor publice.

Încapsularea se bazează pe:
- **interfață**
    * Mijlocul fundamental prin care obiectele comunică
    * Definește instanțierea și operarea obiectelor
    * Permite invocarea comportamentul unui obiect
    * Definește modul în care se poate interacționa cu o clasă
    * **Definită de metodele și constructorii publici** ai unei clase
    * atributele **NU** fac parte din interfața publică
    * ex: interfața pentru a calcula pătratul uni număr
    * modificarea interfeței publice **determină modificarea** codului care folosește clasa
- **implementare**
    * invocată prin intermediul interfeței publice
    * reprezentată de atributele și metodele private
    * nu este vizibilă în exterior, **nu determină modificarea** codului care folosește clasa
    * funcționalitatea internă a unei clase
Pentru o proiectare corectă interfața trebuie sa fie minimală. Doar ceea ce este nevoie să fie apelat din exterior trebuie să facă parte din interfața publică.


## Obiective
* înțelegerea încapsulării
* înțelegerea diferenței dintre interfață și implementare
* identificarea interfeței

## Cerință

Realizarea unui program OO in C# pentru carnetul de note al unui student. Aplicația trebuie să permită notarea studentului la o disciplină, calcularea notei finale la o disciplină (media aritmetică a notelor de la acea disciplină), afișarea notelor finale la toate disciplinele. O disciplină poate avea maxim 3 note. Carnetul va conține doar următoarele discipline: Matematică, Fizică, Engleză. Pentru reprezentarea notelor se vor folosi șiruri.

**Pași:**
1. Identificați interfața carnetului de note.
2. Implementați funcționalitatea carentului de note. Ce atribute sunt necesare pentru carnetul de note?
3. Realizați un program care introduce note în carnet, calculează nota finală la fiecare disciplină și afișează notele finale la toate disciplinele.

## GitHub Copilot

### Încapsulare

Încapsularea este conceptul de a grupa datele (variabilele) și metodele (funcțiile) care operează asupra datelor într-o singură unitate, cunoscută sub numele de clasă. Aceasta restricționează accesul direct la unele componente ale obiectului, ceea ce poate preveni modificarea accidentală a datelor. Încapsularea este realizată folosind modificatori de acces precum private și public.

### Interfață

O interfață în programarea orientată pe obiecte definește un contract pe care clasele îl pot implementa. Aceasta specifică un set de metode pe care clasa le furnizează.

### Implementare

Implementarea se referă la codul efectiv care furnizează funcționalitatea definită interfață sunei clase. Aceasta implică scrierea metodelor și logicii care îndeplinesc contractul specificat. Detaliile implementării sunt ascunse utilizatorului, care interacționează cu obiectul prin intermediul interfeței sale.
